---
title: "IoT kablem czy bez kabla? (jakie błędy dopowadziły mnie do 3 lat pustostanu)"
description: "Zdecydowałem się na instalację kablowa, ale jest mnóstwo argumentów aby wybrać bezprzewodowe rozwiązania smart home. Zanim zdecydujesz się na prócie wszystkich ścian, powinieneś je rozważyć. Prawdę mówiąc do dziś nie wiem, czy nie popełniłem błędu idąc w kable."
summary: "Ile koszotwało mnie poprowadzenie przewodów pod czujniki w remontowanym mieszkaniu i dlaczego warto poważnie rozważyć bezprzewodowy lub hybrydowy Smart Home?"
thumb: "https://static.zentala.io/flat/kable3.jpg"
date: 2023-09-07T16:27:22+02:00
lastmod: 2023-09-07T16:27:22+02:00
draft: false
weight: 50
categories: ['Smart Home']
tags: []
url: "iot-kablem-czy-bez-kabla"
contributors: ['Paweł Żentała']
pinned: false
homepage: false
seo:
  title: "" # custom title (optional)
  description: "" # custom description (recommended)
  canonical: "" # custom canonical URL (optional)
  noindex: false # false (default) or true
---

Wielu znajomych radziło mi, żebym zrobił smart home bezprzewodowy. Dziś, po trzech latach remontu i mieszkaniu które stało puste przez ten czas, myślę że mieli rację. Chcę się podzielić swoim doświadczeniem, żebyś nie popełnił moich błędów.

## Moje kwalifikacje (które nie pomogły)

Spędziłem ponad 200 dni roboczych na budowach z ojcem. Jako programista to sporo - cały rok roboczy doświadczenia. Myślałem, że wiem co robię. Byłem w błędzie.

## Kiedy kable są naprawdę potrzebne

Zacznijmy od tego, czego NIE zastąpisz technologią bezprzewodową:
- **Zasilanie urządzeń** - gniazdka muszą mieć prąd
- **Oświetlenie sufitowe** - lampy potrzebują zasilania
- **Urządzenia wysokiej mocy** - klimatyzacja, piece, bojlery
- **Transmisja dużych danych** - serwery, NAS, stacje robocze

Teoretycznie kable przydają się też do czujników alarmowych (nie da się zagłuszyć), ale serio - kto trzyma w domu takie skarby, że przestępcy przyjdą z zagłuszarką?

## Dlaczego technologie bezprzewodowe są dziś lepsze

### 1. WiFi 7 zmienia zasady gry
Nowy standard WiFi 7 został zaprojektowany z myślą o IoT:
- **4x większa przepustowość** niż WiFi 6
- **Pasmo 6 GHz** - mniej zakłóceń, więcej urządzeń
- **Niskie opóźnienia** - kluczowe dla automatyki
- **Multi-Link Operation** - stabilne połączenia nawet w trudnych warunkach

### 2. Sprawdzone protokoły IoT
- **Z-Wave** - dedykowany smart home, zasięg do 100m
- **Zigbee** - mesh network, świetny do czujników
- **Matter** - nowy standard, współpraca między producentami

### 3. Baterie trzymają rok
Nowoczesne czujniki i przyciski zużywają tak mało energii, że wymiana baterii raz na rok to norma. Niektóre działają nawet 2-3 lata.

## Mój największy błąd: sztukateria i architekt

Tu muszę opowiedzieć o mojej wpadce. Na etapie planowania funkcjonalnego zastanawiałem się czy nie zrezygnować z architektki i przerobić plan. Żałuję, że nie posłuchałem intuicji.

Plan funkcjonalny był całkiem dobry, ale potem chciałem zrealizować projekt wnętrz który wymagał:
- Wyrównania wszystkich ścian (w starej kamienicy!)
- Sztukaterii która uwypukla każdą niedoskonałość
- Idealnie prostych powierzchni

**Efekt?** Zamiast mieszkania w stylu loftowym które pasowałoby do kamienicy, próbowałem zrobić "pałac". Architektka nie potrafiła zaprojektować industrialnie, nie wiedziała ile kosztują różne rozwiązania. Projekt był piękny na papierze, ale kompletnie niepraktyczny.

Gdybym wtedy zrezygnował z tego projektu i poszedł w stronę loftu:
- Krzywe ściany nie były by problemem
- Instalacje naścienne wyglądałyby stylowo
- Mieszkanie byłoby gotowe po roku, nie po trzech

## Prawdziwe koszty kabli (nie tylko pieniądze)

### Koszty finansowe:
- Kucie bruzd, układanie, tynkowanie, czyli
  -  BRUD - mieszkanie nie nadaje się nie tylko do zamieszkania, ale nawet przchowywania rzeczy
  - konieczność wynajmowania drugiego mieszkania w okolicy aby doglądać z niego remontu (!)
- Materiały (kable, rurki, puszki)
- Ekipa która się tego podejmie (trudno znaleźć!)

### Koszty ukryte (największe!):
- **Pustostan przez 3 lata** = 36 miesięcy × rata kredytu
- **Brud** - ilość gruzu i pyłu jest niewyobrażalna
- **Czas** - szukanie ekip, nadzór, poprawki
- **Stres** - wykonawcy nie znają IoT, będą kombinować

## Jak bym to zrobił dziś

### Plan A: Instalacja naścienna
- **Listwy przypodłogowe** z kanałami na kable
- **Rurki stalowe na ścianie** - industrialny styl jak w Azji
- **Panele maskujące** w newralgicznych miejscach

### Plan B: Minimalny remont + bezprzewodowe
1. **Stare przełączniki** - zamurowuję, odcinam kable
2. **Nowe bezprzewodowe** - przyklejam gdzie chcę (60 zł/szt z Chin)
3. **Hub lokalny** - żadnej chmury, wszystko w domu
4. **Klawiatura backup** - przy rozdzielnicy, z naklejkami co jest co

### Zasady:
- **Gniazdka** - tylko tam gdzie trzeba (1-2 na pokój)
- **Światła** - wykorzystuję istniejące punkty
- **Czujniki** - wszystko na baterie
- **Przełączniki** - bezprzewodowe, gdzie chcę

## Podsumowanie: 3 kluczowe wnioski

1. **Obecne technologie bezprzewodowe SĄ stabilne**. WiFi 7, Matter, Z-Wave to nie są eksperymenty - to sprawdzone rozwiązania.

2. **Koszty ukryte przewyższają oszczędności**. 3 lata pustostanu kosztowały mnie więcej niż cały smart home.

3. **Lepiej kupić gotowe lub robić minimum**. Jeśli nie masz fortuny, nie kombinuj. Prostota = oszczędność.

## Dla kogo kable mogą mieć sens

- Budujesz nowy dom (kable w ścianach od początku)
- Masz nieograniczony budżet i czas
- Robisz instalację komercyjną (niezawodność krytyczna)
- Jesteś purystą i musisz mieć "jak się należy"

Dla reszty z nas - idź w bezprzewodowe. Serio.

---

*PS: Teraz projektuję smart home u brata. Robię bezprzewodowo. Wolę raz na rok wymienić baterię w przycisku niż patrzeć jak jego dom zamienia się w plac budowy.*
